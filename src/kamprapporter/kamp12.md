---
slug: "lunde-senket-ingeberg-fire-strake-for-ridabu"
title: "Lunde senket Ingeberg – fire strake for Ridabu"
publishdate: "2013-06-30"
subject: "kamprapport"
bane: "Black River Park"
dommer: "Simen Fossum Egeberg"
ingress: "Timer før den tolvte utgaven av regionskampen var Ridabus Vegard Lunde satt opp som keeper. Da Henrik Mellum måtte melde avbud, ble det for risikabelt å bruke skadeforfulgte Øyvind Monsen som utespiller, og rokeringer ble gjort. Da dommer Egeberg blåste av for full tid sto Lunde igjen som kampens store spiller med to mål og to assist."
bilde: "../images/kamp12.jpg"
lagbilderidabu: "../images/whiteline.png"
lagbildeingeberg: "../images/whiteline.png"
match_id: 12
date: "2013-06-29"
attendance: 25
ground: "Black River Park"
referee: "Simen Fossum Egeberg"
yellowcards: ["Ingen"]
ridabu_final_score: 4
ridabu_pause_score: 2
ingeberg_final_score: 2
ingeberg_pause_score: 1
team_ridabu: [
  "Øyvind Monsen",
  "Vegard Grandum",
  "Amund Torp",
  "Ole Johnny Sundt",
  "Dag Grytli",
  "David Arnesen",
  "Espen Arnesen",
  "Torstein Frogner" 
]
team_ingeberg: [
  "Remi Farmen",
  "Even Egeberg",
  "Kristian Mykleset",
  "Sindre Øverstad",
  "Magne Søby",
  "Trond Søby",
  "Brage Bevolden",
  "Lars Mikalsen",
  "Magnus Grønsveen"
]
goals_ridabu: [
  {
    player: "Vegard Grandum",
    number_of_goals: 2
  },
  {
    player: "David Arnesen",
    number_of_goals: 1
  },
  {
    player: "Ole Johnny Sundt",
    number_of_goals: 1
  }
]
goals_ingeberg: [
  {
    player: "Trond Søby",
    number_of_goals": 3
  },
  {
    player: "Even Egeberg",
    number_of_goals: 1
  }
]
stars_ridabu: [
  {
    player: "Vegard Grandum",
    number_of_stars: 3
  },
  {
    player: "Øyvind Monsen",
    number_of_stars: 2
  },
  {
    player: "Dag Grytli",
    number_of_stars: 1
  }
]
stars_ingeberg: [
  {
    player: "Lars Mikalsen",
    number_of_stars: 3
  },
  {
    player: "Trond Søby",
    number_of_stars: 2
  },
  {
    player: "Kristian Mykleset",
    number_of_stars: 1
  }
]
---

**Timer før den tolvte utgaven av regionskampen var Ridabus Vegard Lunde satt opp som keeper. Da Henrik Mellum måtte melde avbud, ble det for risikabelt å bruke skadeforfulgte Øyvind Monsen som utespiller, og rokeringer ble gjort. Da dommer Egeberg blåste av for full tid sto Lunde igjen som kampens store spiller med to mål og to assist.**

*Av Ole Johnny Sundt*

I en jevnspilt kamp på Black River var det en matchvinner i hver ende som ble tungen på vektskåla for Ridabu. Godt hjulpet av sine lagkamerater som var hakket mer aggressive og bestemte i begge boksene kunne Ridabu på ny gå med hodet høyt hevet etter den fjerde regionskamptittelen på rad. Med 8-4 totalt i favør de blå, begynner Ridabu på alvor å feste grepet som det mestvinnende regionslaget, mens Ingeberg nå må finne ut av hva som går galt år etter år.

Som vanlig når det er regionskamp handler det om å score det første målet. Det som startet som en statistisk tilfeldighet, har nå utviklet seg til å bli en vedtatt sannhet – laget som scorer først vinner. Også i år var dette tilfellet, for tolvte gang på tolv forsøk. Kanskje gikk dette også gjennom hodene til Ingeberg i det David Arnesen fikk kjempetreff etter at Vegard Lunde på en eller annen merkelig måte fant Arnesen inne i Ingeberg sitt felt etter et innkast. Keeper Farmen var sjanseløs på avslutningen til Arnesen, men samtidig kunne lagkameratene hans sørget for bedre arbeidsvilkår.

Vondt ble til verre da Ole Johnny Sundt fikk stå helt alene foran Farmen, og Vegard Lunde sitt fantastiske gjennomspill ble ekspedert i nettet. En rotete scoring, som på ingen måte var en vakker en, men samtidig like deilig personlig for Sundt som ikke har scoret i regionskamp sammenheng siden 2004, noe feiringen også ga uttrykk for.

Scoringen tente Ingeberg, og minutter før pause var det duket for en viktig redusering da Trond Søby utnyttet en sjelden feil av ellers så solide Dag Grytli, og avslutningen var akkurat god nok til å lure seg forbi Øyvind Monsen i Ridabu sitt mål.

Lagene tok pause på stillingen 2-1, der blant annet Brage Bevolden sin avslutning som stoppet i vanndammen, samt Lunde sitt skudd som smalt i stolpen hadde fortjent en bedre skjebne.

I garderoben ble det mest sannsynlig påpekt i begge leirer mange ting man kunne gjøre bedre. For selv om det så langt i kampen hadde vært forholdsvis jevnspilt, var det preget av uvanlig mange personlige feil og taktiske feilvurderinger fra flere enkeltspillere. Totalt følte nok begge lag at denne kampen var mulig å vippe i sin favør dersom man bare gjorde ting litt lettere, og orket å ta den ekstra meteren. Med kun et måls forsprang til de blå var det duket for en spennende andre omgang.

Omgangen startet med et realt slag midt i fleisen for Ingeberg og et boost for Ridabu, da Lunde satte inn 3-1 til Ridabu. Scoringen var smått om utrolig i det Ole Johnny Sundt glipper ballen på innkast, men ballen går over førsteforsvarer og lander midt i samme søledam som nektet Bevolden mål i første omgang. Lunde var først på ballen og dermed hadde Ridabu fått en drømmeåpning på omgangen.

Etter dette begynte kampen å åpne seg mer opp, og begge lag merket nok at en tung gressmatte satte sitt preg på spillerne. Det var mange slitne bein, og det ble mer rom å angripe i for begge lag. I denne perioden var det Ridabu som var aller best til å komme på rett side av ballen, men samtidig Ingeberg som fikk styre mye av spillet.

Hos begge lag ble flere forsøk på gode fremspill stoppet i siste liten av to meget gode defensiver hos de to lag. I hver sin ende regjerte det også to gode målvakter som gjorde det svært vanskelig for noen av lagene å finne nettmaskene. Med rundt ti minutter igjen å spille tok kampen på ny fyr, da Ingeberg reduserte til 3-2 litt ut av ingenting. Even Egeberg klarte på utrolig vis å få til en god avslutning til tross for at Ridabu var tett oppi unge Egeberg. En real vitamininnsprøytning for Ingeberg, som på dette tidspunktet så ut til å miste litt troen på det.

Fem minutter senere skulle fornyet håp bli til total gruslegging da kampens store spiller Lunde på ny fikk kranglet ball over streken til 4-2. Denne gangen gjorde Lunde mesteparten av jobben selv, der Farmen først gjør en mesterlig redning, mens Lunde var iskald på returen og rundet Farmen og satte ballen i tomt mål. Arrogant. Enkelt når man kan det for å sitere målscoreren selv.

Ingeberg fikk et par brukbare muligheter helt på tampen av kampen, men da Magne Søby ikke fikk styrt sin heading fra tre meter i mål rett før slutt ble det ingen mulighet for en siste sluttspurt for Ingeberg.

For fjerde året på rad ble det blå jubel da dommer Egeberg blåste av for full tid noen minutter på overtid. En god prestasjon av Ridabu, som vinner kampen mye takket være en matchvinner i hver ende av banen, men også fordi spillerne har evnen til å komme på rett side av ballen og ta de ekstra meterne i avgjørende situasjoner.

Ingeberg måtte nok en gang konstantere at man gjennomførte en god kamp uten å få betalt for det. Fire strake tap svir for Lars Mikalsens menn. Det begynner å bli litt for lenge siden 2009, da siste Ingeberg-seier kom. Neste mulighet for å kalle seg regionsmester blir først om et år, i 2014. 2013 tilhørte Ridabu. Som med det blir det første laget som regjerer i en fireårsperiode.