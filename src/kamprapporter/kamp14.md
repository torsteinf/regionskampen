---
slug: "debutanten-redningsmann-i-tidenes-forste-uavgjort"
title: "Debutanten redningsmann i tidenes første uavgjort"
date: "2016-05-28"
subject: "kamprapport"
bane: "Black River Park"
dommer: "Simen Fossum Egeberg"
ingress: "Ingeberg så ut til å ha full kontroll og gå mot sin sjette seier i Regionskamp-sammenheng, men en debutant ville det annerledes. Øyvind Torp ble den store helten i det som tross uavgjort, måtte ha føltes som en seier for Ridabu, og et tap for Ingeberg. For Ingeberg var det førende laget kampen igjennom, og var klart bedre enn Ridabu denne september ettermiddagen, men rotet det til på slutten."
---

**Hjellum: Ingeberg så ut til å ha full kontroll og gå mot sin sjette seier i Regionskamp-sammenheng, men en debutant ville det annerledes.**

*Av Ole Johnny Sundt*

Øyvind Torp ble den store helten i det som tross uavgjort, måtte ha føltes som en seier for Ridabu, og et tap for Ingeberg. For Ingeberg var det førende laget kampen igjennom, og var klart bedre enn Ridabu denne september ettermiddagen, men rotet det til på slutten.

Publikum var vitne til en sikkelig askeladdhistorie, da lillebror Torp som et fullstendig ubeskrevet endelig fikk sin debut for Ridabu etter mange år som linjemann. Skader og andre forfall gjorde at Ingeberg godtok Ridabus søknad om å øke troppen sin med ytterligere en mann. Den avgjørelsen angret de garantert på etter kampen.

Torp var en umiddelbar suksess for Ridabu. Bevegelig og spillbar, og det var nettopp disse egenskapene som skrev han inn i historiebøkene i det han sendte Ridabu i ledelsen 1-0. En perfekt bevegelse i boks spilte han fri på blank, og Torp kunne enkelt sette inn ledermålet.

Det var likevel Ingeberg som så skarpest ut, og selv om målet var av det meget lettvinne slaget, var det svært fortjent da Magne Søby sitt langskudd snek seg inn bak en uheldig keeper Ole Johnny Sundt i Ridabu sitt mål.

En rask utligning satte virkelig fart i Ingeberg, som siste halvdel av førsteomgang kjørte Ridabu i fillebiter. Dette ga resultater i form av ledelse etter et flott mål av Even Egeberg, og Ridabu var svært heldig som gikk til pause med kun et mål under, da Ingeberg misset flere store muligheter til en større ledelse.

Ingeberg fikk en perfekt start på andre omgang da kaptein Cato Olastuen gikk i angrep, og dundret ballen i mål som en sikkelig goalgetter. Det begynte å se lyst ut sett med Ingeberg-øyne.

Hans Magnus Gjerlaug blåste nytt liv inn i Ridabu-leieren da han reduserte med rundt halve kampen igjen, men rett etterpå sendte Trond Søby nok engang laget foran med to da han prikket inn et frispark i lengste hjørnet.

Klokka tikket mot slutten. Ingeberg ledet komfortabelt og så ut til å redusere Ridabus forsprang i antall titler til 8-6. Ridabu virket å være sluttkjørte. Så var det askeladdhistorien fikk to nye kapitler.

Minstebror Torp kunne ikke finne seg i å tape sin første kamp, og da Ingeberg etter hvert falt inn med hele laget i egen boks, var det nettopp det målsniken fra Tofsrud trengte for å redde Ridabu fra et fortjent nederlag. Først til 3-4, så til 4-4. Nesten identiske mål, rask avslutning mot mål blant 12 andre spillere, og ut av ingenting hadde Ridabu klart kunststykket å få med seg noe fra et oppgjør som virket tapt.

Regionskampsirkuset fikk sin første uavgjort, og en ny helt hadde åpenbart seg. Til glede for Ridabu, til fortvilelse for Ingeberg.