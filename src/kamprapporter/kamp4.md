---
slug: "ridabu-snudde-mot-ingeberg"
title: "Ridabu snudde mot Ingeberg"
date: "2005-07-21"
subject: "kamprapport"
bane: "Black River Park"
dommer: "Simen Fossum Egeberg"
ingress: "Årets regionkamp mellom Ridabu og Ingeberg ble aldri noen thriller. Allerede etter 13 minutter hadde Ridabu scoret 3 ganger, og kampen var i realiteten avgjort, og da Ridabu maskineriet skranglet litt i starten av 2.omgang, viste David Arnesen hvorfor han er regnet som en av Ridabus absolutt viktigste spillere."
bilde: "../images/kamp4.jpg"
---

**Hjellum (TG): Ved pause så det lyst ut for Ingeberg-spillerne. 4-2-ledelsen var fullt fortjent, og spillerne trodde at seieren var i boks. Mens Ingeberg brukte pausen til å planlegge seiersfesten, gikk Ridabu igjennom arbeidsoppgavene sine på nytt. Dermed ble andreomgangen helt annerledes enn den første.**

*Av Ole Johnny Sundt*

For Ingeberg ble fullstendig tatt på senga etter pause. Ridabu framsto som et helt nytt lag. De presset høyt oppe, var tett oppe i kroppen på motstanderen, og gjenvant ballen i flere farlige posisjoner. Da dommer Simen F. Egeberg blåste for full tid hadde Ingeberg tapt sin 4-2 ledelse. Ridabu hadde vunnet for tredje gang på rad, etter en meget hårfin 5-4 seier.

###Knallstart

Allerede etter 15 sekunder kom kampen første mål. David Arnesen lurte seg forbi Ingebergforsvaret og satte ballen sikkert til side for Øyvind Fladsrud i Ingeberg målet. Tre minutter senere var samme Arnesen på farten igjen, da han la på til 2-0 for Ridabu. «Da jeg scoret 2-0 målet var jeg sikker på at vi kom til å knuse Ingeberg», kommenterte en sliten men glad Arnesen etter kampen. Han fikk støtte av sine lagkamerater, og Dag Grytli tilføyde: «På 2-0 begynte jeg å tenke på hvor kjedelig det ville være for Ingeberg å bli totalt ydmyket av oss.» Ridabu fortsatte å trykke på, men Ingebergs keeper Fladsrud reddet det som kom. Så kom vendepunktet, med Lars Mikalsen i spissen.

###Sint på Sundt

Kvelden før oppgjøret hadde Ingebergs Lars Mikalsen og Ridabus Ole Johnny Sundt en disputt, der sistnevnte hevdet at Ridabu hadde full kontroll på Ingebergs lag. Dette fikk Mikalsen til å tenne på alle plugger: «Det går ikke an å ha kontroll på et lag med så mange gode spillere. Vi er rett og slett for gode for at noe lag skal ha kontroll på oss». Etter at Magne Søby hadde redusert for Ingeberg med en scoring av det heldige slaget, startet Mikalsen sitt berømte "Mikko-show". I løpet av de siste 15 minuttene sørget Mikalsen alene for at Ingeberg hadde snudd 1-2 til 4-2, med tre praktscoringer. «Mikalsen var strålende siste perioden av første omgang. Hans avslutninger var av en meget høy klasse, og han viser at han på sitt aller beste er Ingebergs beste spiller. Men vi kan allikevel ikke glemme at vi i denne perioden gav Mikalsen altfor mye spillerom, og at som en følge av dette blomstret ekstra akkurat da», svarte Sundt på spørsmålet om Mikalsen sine fantastiske minutter. «Det er bare å se på toppscorerlista», fnyste Mikalsen da vi fortalte han om Sundt sin kommentar.

###Seieren på forskudd

Etter den fantastiske snu-opperasjonen var det høy stemning i Ingeberg garderoben i pausen. «Fy søren for et møkkalag vi spiller mot. Jeg har sagt det før og jeg sier det igjen, Zorro er best på hesten», lo Kristian Mykleset. Han fikk støtte av Magne Søby: «Vi har full kontroll, gutta. Ikke bare har jeg kontroll på Ridabuspillerne, jeg har også kontroll på Visa-kortet mitt!» Cato Olastuen gledet seg over ledelsen, og kunne komme med oppsiktsvekkende avsløringer til TG: «Jeg har tatt med meg 1 ½ liter med Cola, men siden vi vinner så skal jeg smake på champagnebrusen til Trond på festen. For nå som vi har vunnet kampen, må vi ha fokus mot å vinne festen».
I Ridabuleieren var stemningen avslappet og fin. «Vi styrer dette selv, men vi må ville dette. Det blir ingen pils hvis vi taper!», hørte vi noen si inne i Ridabu-garderoben. Like etter var Ridabu på vei ut på banen. TG rakk allikevel en kort kommentar fra Espen Arnesen: «Du hørte sikkert hva som ble sagt i garderoben. Hvis vi taper så blir det ingen pils. Jeg vil nødig brenne inne med 16 flasker Tuborg, så nå har vi ikke noe valg. Kampen må vinnes!»

###Nytt lag på banen

Ridabu ble stående alene på banen noen minutter før den muntre og seierssikre Ingeberg-gjengen fant det for godt å komme ut til andre omgang. Da kampen omsider ble satt i gang igjen, gikk det ikke lenge før Lars Mikalsen hadde sjansen til å punktere kampen da han knallet ballen i stolpen fra ti meters hold. Dette var den siste ordentlige muligheten Ingeberg hadde i kampen. Derfra og ut skulle det handle om et lag. Ridabu. For i det Mikalsens skudd spratt i stolpen og ut, var det akkurat som et eller annet "kom over" Ridabulaget. De tettet igjen bakover, brøt høyt oppe, og satte Ingeberg under et konstant press. Dag Grytli lagde 3-4 med en flott styring, før Øyvind Monsen satte inn 4-4 og 5-4 etter vanvittige individuelle prestasjoner. I tilegg til de tre målene, skapte Ridabu flust med sjanser, og seieren kunne vært større. Dommer Egeberg blåste av kampen, og Ridabu hadde vunnet sitt tredje regionskampoppgjør på rad. Jubelen sto i taket i Ridabugarderoben etter kampen: «Vi gjorde oppgavene våre. Da vinner vi kamper. Så enkelt er det», sa David Arnesen med et lurt glis. «Egentlig er jeg mest letta over at vi har vunnet. Det er ikke alltid lett å være favoritt, og nå har vi atter bevist hvorfor vi er det», kommenterte Dag Grytli.

###Fremgang tross tap

Hos Ingeberg var stemningen laber etter å ha gitt fra seg seieren. «Vi taper fullt fortjent i dag. Vi kan allikevel vinne festen. Jeg skal i hvert fall bidra med mitt», fortalte Trond Søby oss etter kampen. «Synes det er framgang jeg. Nå tapte vi bare med 1 mål. Jeg er faktisk såpass fornøyd at jeg tar meg et glass champagnebrus allikevel», smilte en tapper Olastuen. «Jeg er skuffet, men nå gleder jeg meg mest til å dra på byen i kveld. Jeg tror faktisk jeg skal inn på alle utestedene å kikke», var Kristian Mykleset sin kommentar til kampen, og de fremtidige begivenhetene. «Jeg kan spandere en øl på deg Kristian, jeg kan jo bare dra Visakortet mitt», smilte Magne Søby, før han tok turen inn i dusjen for en velfortjent lang og varm dusj.

###To priser til Mikalsen

Juryen hadde i år som foregående år vurdert spillere til seks kategorier. Prisene, som av mange kategoriseres på nivå med "Kniksen-prisen" og St. Olavsordenen, tilfalt i år følgende helter:  
Beste keeper: Øyvind Fladsrud (Ingeberg)  
Beste forsvarer: Magne Søby (Ingeberg)  
Beste midtbanespiller: David Arnesen (Ridabu)  
Beste spiss: Lars Mikalsen (Ingeberg)  
Årets mål: Lars Mikalsen (Ingeberg)  
Årets spiller: Øyvind Monsen (Ridabu)  

###Overraskende vinner

Prisene ble delt ut på banketten, der spillere, jury, pluss andre spesielt inviterte gjester gjør opp om tittelen årets "festlag". I fjor vant Ingeberg overlegent over Ridabu, men i år hadde Ridabu skumle hensikter. Ridabu overrasket med høy sigarføring, og vant også kampen om å drikke mest mulig alkohol. Ridabu så ut som å gå mot en knusende seier, da Kristian Mykleset reddet Ingebergs ære ved å spille sangen "Ingeberggutta". Til tross for grove bommerter i teksten som bla. «...vi har til gode å bli slått», og «...ingen skal kunne tukte oss, i hvert fall ingen i blått» har Ingebergsangen det som trengs for å dra i gang egne spillere. Dermed ble stillingen festlagene i mellom uavgjort, men begge lagene måtte se seg slått av en mann. En av gjestene, Magnus Grønsveen, gjorde rent bord og vant festen ene og alene. Med runder rundt mål, suveren ballkontroll og bading i den lokale "bekken" var det lite som kunne toppe Grønnsven sine utrolige prestasjoner. Rundt midnatt forlot spillerne banketten, og skilte lag for å gå på sine favorittsteder på byen. Et år til neste gang...

## Kampen minutt for minutt

*Av Henrik Mellum*

**Tilskuere:** Dama til Erken (senere kjent som Marita), Gro, Mari, + mætt foreldre.

**Jury:** Juliussen og Mellum

**Dedikert fotograf/jury:** Sindre Øverstad.

Det er klart for årets store begivenhet på Ridabu, nærmere bestemt Black River Park. Etter to seire på tre kamper leder Ridabu statistikken, men to av deres spillere i Jon Arne Johansen og Henrik Mellum er ute av forskjellige årsaker foran dagens kamp. Det er usikert hvordan dette vil påvirke kampresultatet, men på papiret stiller nå lagene likt.

Kampen vil sendes direkte

0:: Kampen er i gang!  
0:15: MÅL! David Arnesen, 1-0 til Ridabu  
1: Erken spiller for anledningen med maske grunnet hans operasjon, blir spennende og se om hvordan dette vil prege spillet hans.  
1:24: Hjørnespark til Ridabu, etter redning av Fladsrud på skuddet til David  
2:20: MÅL til Ridabu, etter tabbe av Fladsrud. David Arnesen.  
3: Sundt gjør et taktisk bytte, og regner med å safe inn seieren ved å sette inn Torstein for seg selv.  
3:30: Hjørnespark til Ridabu. Går over og ut sidelinja.  
4:30: David finter og finter, lite som tyder på at noen skal kunne ta ballen fra han i dag.  
5:00: Frispark på hjørnet av 16-meter til Ridabu, etter at Arnesen blir felt. Stor intern strid i Ingeberg om hvor muren skal plasseres. Situasjonen ble til ingenting.  
6:00: Ingebergs første hjørnespark for dagen, Ingeberg nære ved Olastuen etter en hardt slått lav hjørnespark, Ridabu får avverget.  
7:00: Grytli får avverget en sjasne for Ingeberg ved T. Søby.  
8:00: Skjer mindre i kampen etter to kaldusjer for Ingeberg i startminuttene. Kampen bølger frem og tilbake.  
8:20: Olastuen får smelt av et skudd som Erken må strekke seg for, men han holder den fast (lobb).  
9:00: Nytt hjørnespark til Ridabu, slått av Dag, avvergert av T. Søby. Fører til en rask overgang for Ingeberg men Erken får avverget.  
9:30: Ingerbergs Fladsrud får mesterlig avverget et skudd fra David.  
9:50: Espen Arnesen takler Mikalesen stygt som bakerste mann, Ingeberg skriker om kort, men dommer Egeberg gir bare et frispark. Dette blir det ingenting ut av.  
12:10: Monsen fyrer av et skudd som Fladrsud ikke holder, men han er først på ballen etterpå.  
12:45: Monsen skyter noe uinspirert fra midten, langt til side for mål.  
14:00: T. Søby får fyrt av et skudd som Erken må gi til hjørnespark etter at Ridabuspillerne står og vil ha innkast.  
14:40 MÅL! hjørnespark fra Olastuen som triller gjennom feltet, ballen ender til slutt hos Magne Søby som setter ballen kontant i nota. 2-1.  
15:50: Lars Mikalsen er svær i kjeften etter å ha mistet et innkast. Dommer Simen Egeberg gir korrekt innkastet til Ridabu.  
17:00: MÅL! Noe som må være dagens mål. Mikalsen finter av Torp før han LEKKERT lobber ballen over Erken og i lengste siden av mål. 2-2.  
17:50: M. Søby ruler i Ingebergs felt.  
18:00: MÅL! Mikalsen scorer sin andre for dagen ved å skli inn ballen på lengste stolpe etter innlegg fra Olastuen 2-3. Mikalsen klager 30 sek før på banen.  
19:30: Magne griser skuddforsøket til Monsen.  
20:00: Ingeberg har absolutt kommet inn i kampen igjen etter en svak start.  
20:20: Hjørnespark til Ridabu etter heading fra Monsen som er borti en Ingebergspiller og går ut.  
20:40: Hjørnespark avverget, nytt hjørnespark til Ridabu slått av Sundt.  
21:00: MÅL! Mikalsen skårer etter en kjempepasning fra Even Egeberg over hele banen, etter at Ridabu rotet bort hjørnesparket sitt. 2-4!  
22:40: Skuddforsøk fra Ingeberg som stryker stolpen til Ridabu.  
23:40: Knallhardt hjørnespark fra Egeberg som heades til innkast.  
24:00: Erken så ut til å miste ballen under seg fra innkastet, men får tak i ballen. Så farligere ut enn det var.  
25:00: Sinnsyk vending og nedtak fra Sundt, ballen havner hos Dag som skyter. Avverget av Fladsrud.  
25:30: Skudd fra Monsen  
27:00: Magne viser seg som styrken i dette Ingeberglaget i dag. T. Søby har skuffet så langt i forhold til forventningene.  
29:00: Hjørnespark fra Arnesen slås over feltet og blir til ingenting.  
29:30: Gjennomspill fra Frogner til Arnesen, men Arnesen får ikke med seg ballen desverre.  
30:00: Pause.  

Kampen har vært slik vi det har forventet. Jevnspilt med gode sjanser til begge lag. Ingeberg har vært hakket hvassere med sine tre mål, men med litt flaks for Ridabu kan kampen absolutt snus i andre omgang. På sidelinjen har nå Magnus Grønsveen gjort sin entre, han stiller opp med en betydelig mengde alkohol på innerlomma, og er tydelig klar for banketten i år, da han i år ikke fikk plass på Ingeberg laget. Ridabu er først ute av garderoben, anført av en tydelig tent Ole Johnny Sundt, som ønsker å snu denne kampen. Viljen er tydelig helt opp til tribunen der juryen befinner seg. «Vi mangler rutinen bak», mener Arnesen, med klare tanker til H. Mellum.

30: Kampen er i gang i andre omgang. Ridabu "speller hjemover" mot klubbhuset. Forhåpentligvis vil laget sjerpe seg og hente hjem seieren.  
31: Marius linjedommer viser at han er tilstede og vifter med flagget etter oppfordring av T. Søby.  
31:30: Ridabu irritert, de vil ha fordel, men Egeberg blåser frispark. Monsen skyter i muren.  
32:00: Grønsveen har tatt initiativ og går linja med et diplomisflagg og en pils. Stemningen er høy.  
33:00: David mot Goliat nede ved linja, David får holdt Magne unna og får et innkast.  
33:20: Fint spill av Ingeberg som ender med et skudd fra Søby som Erken går ned og plukker.  
34:00: Erken rydder mesterlig opp.  
34:30: Arnesen bryter angrepet til Ingeberg og fører ballen oppover, blir desverre til ingenting.  
35:00: Hjørnespark til Ridabu slått fra Monsen, T. Søby får ballen vekk. Nytt innlegg fra Monsen som ender hos Fladsrud.  
36:00: Mikalsen skytetr i stolperoten og bak Erken, nære mål etter lekkert spill av Søby og Mikalsen.  
37:00: David skyter via Magne og i krysstolpen etter en contring satt i gang av Vegard Lunde.  
38:00: Ridabu nærme scoring etter at Sundt finter seg forbi på kanten og får lagt inn til Monsen som desverre ikke rekker ballen. Minner litt om Gascosgoigne i EM-96 - litt foor mye øl? Monsen mektig irritert!!  
39:00: Innkast til Ridabu etter at E. Arnesen ikke kommer seg forbi en god Magne Søby.  
39:20: MÅL til Ridabu!!! Hardt innlegg fra D. Arnesen som dag får styrt i mål. Status quo her på black river. 3-4!  
40:00: Frispark til Ingeberg etter at David holder Mykleset. Fra vår posisjon så det ut osm om de var like gode, men kommentaren, «det var han som begynte», ble overhørt  
41:30: Mykleset får avverget noe som kunne blitt en farlig sjanse for Ridabu. Hjørnespark.  
42:20: Grytli fyrer av skudd som Fladsrud får reddet. Farligere enn det så ut som.  
42:50: Frispark til Ingeberg etter en altfor sein takling av Grytli. Olastuen kunne forøvrig få Oscar for beste effekter etter skriket og dømme.  
43:00: Skuddet fra T. Søby går lavt og hardt inn i feltet men blir avverget.  
44:00: David header utenfor.  
44:30: Mykleset: «Hvorfor speller vi sånn?» Tydelig irritert over sine lagkameraters innsats. Kristian har tydelig tatt kontroll bak med gode klareringer og evne til å roe ned spillet.  
45:30: Monsen slår høyt og langt foran mål som Fladsrud må strekke seg i sin fulle lengde for å få slått over.  
46:00: David header på Fladsrud som får slått ballen vekk ved hjørnesparket.  
46:30: Ridabu kontrer og Monsen får satt ballenm i mål etter pasning fra D. Arnesen. 4-4.  
48:30: David og Espen spiller lekkert vegg og kombinert med finter kommer de seg til dødlinja, men ballen ender opp hos Fladsrud.  
49:00: Ingeberg irritert etter det de mener er en stygg takling fra dag, men Dag var først på ballen.  
50:00: T. Søby setter et hjørnespark langt over feltet og inn i nettet på andre siden av banen.  
50:30: Monsen klikke på('n) Købbe etter at Vegard setter ett skudd litt høyt over mål.  
52:00: Ballen stryker stolpen etter en lang pasning fra Torp som Lunde stusser videre.  
53:00: Erken skyter fra eget felt etter press fra Lars. Muligens reprise fra Fladsrud sitt skudd fra midten sent på 90-tallet som Erken slapp mellom beina, men Ingeberg slipper med skrekken.  
54:00: MÅL! Monsen setter ballen knallhardt i krysset etter klabb i Ingebergs 16-meter. 5-4!  
55:30: Erken ute og rydder opp, vinner hodeduellen mot Mikalsen, innkast til Ingeberg «Fy faen så god du er Erken!» utbryter Sundt fra sidelinja.  
56:00: Magne er ikke overraskende dagens våteste spiller.  
57:00: Monsen takler T. Søby mesterlig, innkast Ingeberg.  
57:20: Mykleset: «Nå går vi for mål, gutta!» Men er det for seint å hente inn igjen ledelsen til Ridabu?  
58:00: Lars er virkelig irritert og gir Trond en kjeftskur, etter det han mener er for laber innsats.  
58:30: Lunde lobber ballen over Fladsrud fra langt hold, men ballen treffer tverliggeren og går over.  
59:00: Lunde blir spilt alene igjennom av Dag, men setter ballen langt over.  
59:30: Monsen: «Hva i helvete er detta for en ball?» Ingeberg har i slutten blitt desperate og tar første og beste ball for å få mest mulig spilletid.  
60:00: Mikalsen irritert på Ridabu, etter et forsøk på å brekke beina hans, som han sier det.  
61:00: Ballen ut over dødlinja til Ridabu. Erken tar det med ro, før han skyter høyt. Egeberg blåser av. Ridabu har vunnet, om ikke fortjent, 5-4 over Ingeberg!!  